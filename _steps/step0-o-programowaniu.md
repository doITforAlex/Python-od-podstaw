---
layout: step
number: 0
title: O programowaniu
permalink: step0/
---

Zanim zaczniemy powiedzmy sobie krótko, czym tak właściwie jest programowanie.

_Czym tak właściwie jest programowanie_?

## Lista zadań dla komputera

Programowanie możemy porównać do tworzenia listy zadań dla komputera.

Jak zapewne wiesz, komputer sam w sobie nie podejmuje żadnych działań - najpierw musisz mu dać instrukcje, które ma wypełnić.

Problemem jest tylko to, że komputery nie są zbyt inteligentne, nie potrafią samodzielnie myśleć czy wydawać osądów. Nie mogą tak po prostu "zrozumieć" o co ci chodzi. Robią dokładnie to, co im każesz, czasem lepiej, a czasem gorzej. A kiedy podejmują decyzję, mogą dokonać tylko tych wyborów, co do których wcześniej przekazałeś lub przekazałaś im jakieś instrukcje.

Komputery nie potrafią wypełniać skomplikowanych instrukcji, czyli twoja lista zadań powinna być jak najprostsza.

A więc - co możesz kazać zrobić komputerowi?

1. Przechowywać dane - w programowaniu zapisujemy je jako **zmienne**.
2. Wykonać obliczenia matematyczne na danych - to **operacje arytmetyczne**.
3. Porównać dane żeby podjąć decyzję, co zrobić dalej - to **instrukcje warunkowe**.
4. Powtórzyć jakieś działania określoną liczbę razy - to **pętle**.
5. Połączyć razem kilka instrukcji, dzięki czemu mogą być używane jako jedna większa instrukcja - to **funkcje**.

I to tak właściwie wszystko.

Ale co z odczytywaniem i zapisywaniem plików? Pozyskiwaniem danych wprowadzonych przez użytkowanika? Jak zrobić te wszystkie rzeczy?

Do tego wykorzystujemy **funkcje**, które są już wbudowane w język programowania. Większość języków posiada wiele gotowych funkcji, które wykonują najróżniejsze działania.


A teraz, skoro wstęp teorytyczny mamy za sobą, zabierajmy się za programowanie!
